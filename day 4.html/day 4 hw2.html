<h1>საქართველოს ისტორია</h1>

<img src="https://upload.wikimedia.org/wikipedia/commons/thumb/2/20/Homo_Georgicus_IMG_2921.JPG/220px-Homo_Georgicus_IMG_2921.JPG">

<p><u><b><i>საქართველოს</i></b></u> ტერიტორიაზე უძველესი დროიდან ადამიანთა ცხოვრების ფაქტს ადასტურებს <u><B>დმანისში ჩატარებული არქეოლოგიური გათხრები.</B></u> დმანისში აღმოჩენილი ადამიანის ჩონჩხის ფრაგმენტები <b>უძველესია მთელს ევრაზიაში და მისი ასაკი 1 800 000 წლის არის.</b><b>ართველების პირველი პოლიტიკური გაერთიანება დიაოხი და კოლხა მდინარე ჭოროხის აუზში ძვ.წ II ათასაწლეულის ბოლოს შეიქმნა, მათ მხოლოდ რამდენიმე საუკუნე იარსებეს.</b> ისინი დაამხეს ჩრდილოეთიდან შემოჭრილმა მომთაბარე ტომებმა. ძვ.წ VI საუკუნეში ჩამოყალიბდა ეგრისის ანუ კოლხეთის სამეფო. იგი თითქმის მთლიანად აერთიანებდა დღევანდელ დასავლეთ საქართველოს. <b>ძვ.წ IV საუკუნეში აღმოსავლეთ საქართველოში შეიქმნა იბერიის სამეფო.</b> სწორედ იბერიის მეფეს <b>ფარნავაზს უკავშირდება</b> <u><b>ქართული დამწერლობის შექმნა.</b></u> ძველი წელთაღრიცხვის ბოლოს რომის იმპერიამ დაიპყრო ეგრისის სამეფო, ქართლის სამეფო ჯერ რომის ვასალია ხოლო მისი დასუსტების შემდეგ, სპარსეთის გავლენის ქვეშ ექცევა. დასავლეთ საქართველოს ტერიტორიაზე ოთხი სამთავრო ჩამოყალიბდა:<b> ლაზების, აფშილების, აბაზგების და სანიგების.</b> განსაკუთრებით გაძლიერდა ლაზთა სამთავრო, რომელმაც თავის გავლენას დაუქვემდებარა დანარჩენი სამი და შეიქმნა ახალი სახელმწიფო – ლაზიკა</p>

<img src="https://burusi.wordpress.com/wp-content/uploads/2009/09/www-nukri-org_hist1_georgia-1-d0b3d180d183d0b7d0b8d18f-d0b2-i-d0b2d0b5d0bad0b5.jpg?w=500&h=322">

<br>

<p>VI საუკუნეში <b>სპარსელებმა</b> <i>ქართლში</i>, ხოლო <b>ბიზანტიელებმა</b> <i>ლაზიკაში</i> გააუქმეს მეფობა და მმართველად თავიანთი მოხელეები დანიშნეს. VII საუკუნის შუა ხანებში საქართველო ახალმა დამპყრობლებმა <b>არაბებმა</b> დაიმორჩილეს. VIII საუკუნის ბოლოს ქვეყნის პერიფერიულ ნაწილებში, სადაც არაბთა გავლენა სუსტი იყო, ყალიბდება ახალი, დამოუკიდებელი ქართული სახელმწიფოები. აღმოსავლეთ საქართველოში შეიქმნა: <b><u>კახეთის სამთავრო (საქორეპისკოპოსო) და ჰერეთის სამეფო.</u></b>დასავლეთ საქართველოში შეიქმნა <b><u>აფხაზთა სამეფო.</u></b> IX საუკუნის დამდეგს სამხრეთ-დასავლეთ საქართველოში შეიქმნა ტაო-კლარჯეთის სამთავრო, რომელსაც უკვე 888წლიდან ქართველთა სამეფო ეწოდა. X-XI საუკუნეების მიჯნაზე აფხაზთა და ქართველთა სახელმწიფოები გაერთიანდა, ამ გაერთიანებული სახელმწიფოს პირველი <b><u>მეფე ბაგრატ III</u></b> გახდა. XII საუკუნეში აფხაზთა და ქართველთა სახელმწიფოს <b><u>დავით აღმაშენებელმა</b></u> შემოუერთა კახეთ-ჰერეთი (რანთა და კახთა სამეფო), ტაშირ-ძორაგეტის სამეფო და ბოლოს <u><b>თბილისის</b></u> საამირო. დავით აღმაშენებელმა საბოლოოდ გაათავისუფლა საქართველო თურქ-სელჯუკების ბატონობისგან. საქართველოსთვის ოქროს ხანად ითვლება თამარ მეფის მოღვაწეობის პერიოდი.</p>

<img src="https://burusi.wordpress.com/wp-content/uploads/2009/07/ruka1.jpg?w=500">

<br>

<P>XIII საუკუნეში მონღოლთა შემოსევებმა კრიტიკულ მდგომარეობაში ჩააყენა სამეფო. საქართველოში შექმნილი ვითარების გამო ქვეყანა გაიყო ორ ნაწილად, ერთში მეფობდა <U><B>დავით ულუს</B></U> შთამომავლები ხოლო მეორეში <U><B>დავით ნარინის.</B></U> XIV საუკუნეში <U><B>გიორგი ბრწყინვალეს</B></U> მმართველობის დროს საქართველო კვლავ გაერთიანდა, მაგრამ იმავე საუკუნის ბოლოს <U><B>თემურ-ლენგის</B></U> რვაგზის შემოსევამ ქვეყანა მიწასთან გაასწორა. ამას, შემდეგ საუკუნეებში მოჰყვა <B>ირანის და ოსმალეთის აგრესია,</B> ჩრდილო-კავკასიურ ტომთა თავდასხმები და შინააშლილობა. 1490 წლიდან საქართველო ოფიციალურად დაიშალა: <B>ქართლის, კახეთის, იმერეთი</B> სამეფოებად დასამცხის საათაბაგოდ. XVI საუკუნეში იმერეთს გამოეყო: <B>სამეგრელოს, გურიის, აფხაზეთის და სვანეთის</B> სამთავროები. 1555 წელს დადებული ამასიის ზავით ირანმა და ოსმალეთმა საქართველო შუაზე გაიყვეს, ქართლი და კახეთი ირანს, ხოლო დასავლეთი საქართველო და სამცხე-საათაბაგო ოსმალეთის ვასალები გახდნენ. 1633 წელს ქართლის მეფე ხდება <B>როსტომ-ხანი,</B> ამის შემდეგ ერთი საუკუნის განმავლობაში აღმოსავლეთ საქართველოს ტახტზე ქრისტიანი მეფე არ ასულა. XVIII საუკუნიდან ქართლ-კახეთიერთიანდება და დამოუკიდებელი ხდება ირანელებისაგან. 1783 წელს დადებული <B>გეორგიევსკის</B> ტრაქტატით ქართლ-კახეთის სამეფო რუსეთის პროტექტორატი გახდა.</P>

<img src="https://burusi.wordpress.com/wp-content/uploads/2009/06/1800-1850.jpg?w=500">

<br>

<p>1801 წელს <b>რუსეთმა</b> გააუქმა ქართლ-კახეთის სამეფო და შეიერთა იგი რიგითი გუბერნიის სატატუსით. იმავე წლებში რუსეთის პროტექტორატი აღიარეს სხვა ქართულმა სამეფო-სამთავროებმაც, რასაც მოგვიანებით მათი სრული გაუქმება მოჰყვა. გარდა ამისა რუსეთმა ომით შეიერთა საქართველოს დაკარგული ტერიტორიები. 1918 წელს <b>რუსეთის იმპერიის დამხობის</b> შემდეგ, საქართველომ პოლიტიკური დამოუკიდებლობა მოიპოვა (პირველი რესპუბლიკა). 1921 წელს <u><b>საბჭოთა რუსეთმა</b></u> მოახდინა საქართველოს ოკუპაცია. ქვეყანაში შეიქმნა სამი ახალი პოლიტიკური ერთეული – <U><B>აფხაზეთის სამოკავშირეო რესპუბლიკა</B></U> (1931 წლიდან ავტონომიური რესპუბლიკა), <U><B>აჭარის ავტონომიური რესპუბლიკა და სამხრეთ ოსეთის ავტონომიური ოლქი.</B></U></p>

<br>

<p>1991 წელს <u><b>საბჭოთა კავშირისგან</b></u> საქართველომ დამოუკიდებლობა მოიპოვა. ქვეყნის პირველი პრეზიდენტი გახდა <b>ზვიად გამსახურდია.</b></p>
<br>
<h1>საქართველოს დროშა 1900-2004</h1>
<br>
<img src="https://kvirispalitra.ge/media/images/new_photo/2017/42/drosha3.jpg">
<br>
<h1>დღევანდელი საქართველოს დროშა</h1>
<br>
<img src="https://upload.wikimedia.org/wikipedia/commons/thumb/0/0f/Flag_of_Georgia.svg/250px-Flag_of_Georgia.svg.png" width="750">